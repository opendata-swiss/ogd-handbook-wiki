Title: Quadro giuridico
Date: 2016-01-29
Slug: legal-notice
Summary:
URL:
Lang: it


Utilizzo dei dataset di opendata.swiss
--------------------------------------

Le condizioni d’uso di opendata.swiss possono essere consultate
[qui](https://opendata.swiss/it/terms-of-use/).

Responsabilità
--------------

Nonostante esaminino con grande attenzione le informazioni pubblicate,
le autorità che partecipano al handbook.opendata.swiss declinano ogni
responsabilità per la fedeltà, l’esattezza, l’attualità, l’affidabilità
e la completezza del loro contenuto.

Le autorità che partecipano al handbook.opendata.swiss si riservano
esplicitamente il diritto di modificare parzialmente o completamente i
contenuti del sito, di cancellarli o di sospenderne temporaneamente la
pubblicazione in qualsiasi momento e senza preavviso.

Le autorità declinano ogni responsabilità per danni materiali o
immateriali riconducibili all’accesso alle informazioni diffuse, all’uso
o al mancato uso del sito, all’utilizzazione abusiva del collegamento o
a disturbi tecnici del sito.

Rimandi e collegamenti
----------------------

Rimandi e collegamenti a siti web di terzi non rientrano nella sfera di
responsabilità delle autorità che partecipano al handbook.opendata.swiss.
L’utente consulta e utilizza queste pagine web a proprio rischio. Le
autorità che alimentano il portale dichiarano esplicitamente di non
avere nessuna influenza sulla forma, il contenuto e le offerte delle
pagine collegate. Le informazioni e i servizi offerti su queste pagine
web sono interamente di responsabilità dei loro autori. Le autorità
federali declinano ogni responsabilità per queste pagine web.

Protezione dei dati
-------------------

Ai sensi dell’articolo 13 della Costituzione federale e secondo le leggi
sulla protezione dei dati, ognuno ha diritto al rispetto della sua vita
privata, nonché d’essere protetto dall’impiego abusivo dei suoi dati
personali. Le autorità che partecipano al handbook.opendata.swiss si
attengono rigorosamente a queste disposizioni. Sul portale
opendata.swiss i dati personali sono trattati con la massima
riservatezza e non sono venduti né trasmessi a terzi.

In stretta collaborazione con i nostri hosting provider, ci adoperiamo
di proteggere le banche dati da intrusioni esterne, perdite, abusi o
falsificazioni.

In caso di accesso a opendata.swiss vengono registrati i dati seguenti:
l’indirizzo IP, la data, l’ora, la richiesta del browser e le
informazioni generalmente trasmesse al sistema operativo o al browser. I
server web dei nostri hosting provider registrano soltanto dati di
utilizzazione impersonali e li elaborano in modo che le autorità che
partecipano a opendata.swiss possano riconoscere le tendenze e
migliorare di conseguenza la loro offerta (log file). Per ulteriori
informazioni sull’analisi web, cfr. il capitolo seguente.

I dati di utilizzazione non vengono collegati a dati personali.
Un’eccezione è costituita dalla presa di contatto volontaria. Gli
indirizzi e-mail registrati sono archiviati in una banca dati separata
che non ha alcuna relazione con i log file anonimi. La registrazione può
essere revocata in qualsiasi momento.

Analisi web
-----------

opendata.swiss si avvale del servizio di analisi web open source Piwik.
Piwik utilizza i cosiddetti «cookie», cioè file di testo che vengono
salvati sul computer degli utenti e permettono di analizzare il loro uso
del sito. Le informazioni sull’utilizzazione generate dai cookie
(incluso l’indirizzo IP abbreviato) sono trasmesse al nostro server in
Svizzera, che le registra per le analisi. Questi dati servono
all’ottimizzazione del sito. Gli indirizzi IP sono anonimizzati già
all’inizio del processo.

Il salvataggio di cookie può essere bloccato selezionando l’apposita
opzione del browser. Con questa impostazione, tuttavia, non potranno
eventualmente essere utilizzate tutte le funzioni del sito.

Codice sorgente
---------------

Il handbook.opendata.swiss utilizza il sistema di gestione dei dati
[Pelican](http://getpelican.com), un generatore di sito web statico.
Pelican e tutti i suoi componenti sono [software open source](https://github.com/getpelican/pelican).
Secondo la licenza Affero GNU GPL v3.0, anche le estensioni sviluppate per questa piattaforma sono
[liberamente accessibili](https://github.com/opendata-swiss/ogd-handbook-site).
